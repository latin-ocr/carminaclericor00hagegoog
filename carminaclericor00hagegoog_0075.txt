.-62-

Juro Phoebum, juro Martem,

Qui amoris sciunt artem,
Juro quoque te, Cupido,
Arcum cujus reformido.

Arcuni juro cum sagittis,
Quas frequenter, in me mittis,
Sine fraude, sine dolo, Î¹
Foedus hoc servare uolo.

Volo foedus observare,

Et ad haec dicemus, quare: '
Inter choros puellarum
Nihil vidi tam praeclarum.

Inter quas appares ita,

Ut in auro margarita, .
Humeri, pectus et venter
Sunt formata tam decenter. ,

Frons et gula, labra, mentum

Dant amoris alimentum
Crines ejus adamavi
Quoniam fuere flavi.

 

